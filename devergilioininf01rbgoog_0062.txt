carun mariun. 39

ribus et aerumnis a poeta concedatur. Immo etiam
vituperare Vergilium, quod nimis multus in eo tractando
ἐπεισοδίῳ fuerit, nonnulli olim non dubitavere, quo tempore
apud rei litterariae existimatores laus aptae compositionis
pluris quam cetera fiebat ¹.

Enimvero si quis expenderit'qua ratione fabricata con-
stet totius epici nostri poematis compages, is necessario
fatebitur non tanturn prodesse hanc narrationem quantum
pateatl.

Prodesset quidem illa magis, si magis graviter obstare
Carthaginienses illecebras, quominus lata Aeneae implean-
tur, manifestior nobis fides fieret, - nempe si dux tro-
janus Didoni ipsum amanti atque ultro quaerenti initio
reluctatus tandem pari amore victus et ipse concederet;
necnon et si majore Deorum nisu ac violentia deinceps
opus esset, ut officii gloriaeque suae oblitus heros Didoni
subtraheretur. Tum enim (sedtum demum) verum fuisse
periculum Didonem credere possimus, neque contem-
nendum Aeneae Romaeque fatis impedimentum, si vivide ‚
illius amori, quanquam in partes diversas distractus,
responderet Aeneas, .

Istiusmodi vero certaminis nullum prorsus reperire est
in Aeneae dictis aut gestis indicium, neque tunc cum ab
amante Didone irretitur, neque postea quando proficis-
cens Deorum paret imperiis. Utraque in occasione lentum
se praebet et inertem, et velut sui incuriosum, quasi de
se non agatur. Quem quidem Carthagine mansisse nec
pudet vel paenitet, nec multum piget abire. Se non
minus aequo animo a Didone amari, a Diis amore Didonis
vetari patitur.

Quo fit ut, quemadmodum in Aeneae vita ille amor res
subsiciva et veluti obiter decerptum oblectamentum esse

1. Nimirum ut Vergilii copiam excusarent, demonstrare nonnulli voluerunt
quartum librum poematis esse nodum. Cl. apud Caraca, Virgile, t, lv,121.
(Commentarius iste, licet aliquando risum moveat, laudandam tamen atque in-
terdum etiarn argutam diligentiam exbibet.)

2. α Lo mort de Didon est ste'rile pour le reste du po'eme. » Caraca, Vir-
gile, t. IV, p. 121 sqq.

 

